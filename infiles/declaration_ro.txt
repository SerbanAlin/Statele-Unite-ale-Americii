IN CONGRESS, 4 Iulie, 1776.
Declaratia unanima a celor 13 State Unite ale Americii:
Cand, in cursul evenimentelor umane, devine necesar
pentru un popor sa dizolve legaturile politice care
l-au atasat de un altul si sa-si asume intre puterile
Pamantului o pozitie independenta si egala, la care
legile naturii si ale Creatorului naturii ii dau dreptul,
respectul datorat opiniei umanitatii il obliga sa declare
cauzele care il determina sa se apere.
Consideram ca evidente prin ele insele adevarurile
urmatoare: toti oamenii sunt creati egali; ei sunt
inzestrati de Creator cu anumite drepturi inalienabile;
printre aceste drepturi se afla viata, libertatea si
cautarea fericirii.
Guvernele sunt stabilite printre oameni pentru a garanta
aceste drepturi, iar justa lor putere emana din
consimtamantul guvernatilor. De fiecare data cand o forma
de guvernamant devine distrugatoare pentru acest scop,
poporul are dreptul sa o schimbe sau sa o aboleasca si sa
instituie un nou guvern, bazandu-1 pe principiile si
organizandu-1 in forma care ii vor parea cele mai potrivite
pentru a-i conferi siguranta si fericirea.
Prudenta invata, intr-adevar, ca guvernele stabilite de
mult timp nu trebuie sa fie schimbate din motive neinsemnate
si trecatoare si experienta tuturor timpurilor a aratat,
intr-adevar, ca oamenii sunt mai dispusi sa tolereze rele
suportabile decat sa-si faca dreptate ei insisi abolind
formele cu care sunt obisnuiti. Dar cand o suita lunga de
abuzuri si deposedare neautorizata si ilegala de drepturi,
tinzand invariabil la acelasi scop, dovedeste intentia de
a-i supune despotismului absolut, este dreptul lor, este
indatorirea lor sa respinga un astfel de guvern si sa asigure
noi garantii securitatii viitoare. Astfel a fost suferinta
rabdatoare a acestor Colonii si aceasta este astazi
necesitatea care le forteaza sa schimbe vechile sisteme
de guvernamant. Istoria actualului rege al Marii Britanii
este istoria unor serii de nedreptati si de deposedare
repetata, neautorizata si ilegala de drepturi care aveau
toate drept scop direct stabilirea unei tiranii absolute
asupra acestor State. Pentru a o dovedi, sa supunem faptele
lumii impartiale.
El a refuzat sa-si dea consimtamantul asupra legilor cele
mai salutare si mai necesare binelui public.
El a interzis guvernatorilor sai sa fie de acord cu legi
de o importanta imediata si urgenta, daca punerea lor in
vigoare nu este suspendata pana la obtinerea consimtamantului
regal si a neglijat total sa dea atentie legilor astfel
suspendate.
El a refuzat sa se adopte alte legi pentru organizarea
unor districte mari, daca locuitorii acestor districte
nu abandoneaza dreptul de a fi reprezentati in Corpul
legislativ, considerate drept inestimabil pentru locuitorii
lor si inspaimantator numai pentru tirani.
El a convocat adunari legislative in locuri neobisnuite,
incomode si indepartate de locurile de pastrare a registrelor
publice, cu unicul scop de a obtine de la ele, datorita
oboselii, adeziunea lor la masurile sale, in mai multe
randuri, el a dizolvat Camere ale Reprezentantilor pentru
ca se opuneau cu fermitate barbateasca incalcarii drepturilor
poporului.
Dupa aceste dizolvari, el a refuzat mult timp sa aleaga
alte Camere ale Reprezentantilor, in timp ce puterea
legislativa neputand fi distrusa este astfel restituita
poporului intreg pentru a fi exercitata de el; statul
ramane, in acest timp, expus tuturor primejdiilor, invaziilor
din afara si convulsiilor din interior.
El a cautat sa impiedice cresterea populatiei acestor state.
De aceea el a impiedicat aplicarea legilor pentru
naturalizarea strainilor, el a refuzat sa se adopte altele
pentru a incuraja migrarea lor in aceste tinuturi si a marit
conditiile pentru noile dobandiri de terenuri.
El a ingaduit obstructionarea administrarii justitiei,
refuzand sa-si dea acordul pentru unele legi privind
stabilirea puterilor judecatoresti.
El i-a facut pe judecatori dependenti numai de vointa sa
pe durata functiei lor pentru marirea si plata salariilor.
El a creat o multime de functii si a trimis o multime de
noi functionari pentru a agasa poporul nostru si pentru a-i
devora substanta.
El a intretinut printre noi, in timp de pace, armate
permanente fara consimtamantul Corpurilor noastre Legislative.
El a avut ca scop sa faca puterea militara independenta de
autoritatea civila si chiar superioara ei.
El s-a coalizat cu altii pentru a ne supune unei
jurisdictii straine Constitutiei noastre si nerecunoscuta
de legile noastre, dandu-si acordul pentru acte de pretinsa
legislatie avand ca obiect: sa introduca printre noi corpuri
mari de trupe armate; sa le protejeze printr-o procedura
iluzorie contra pedepselor pentru crimele pe care le vor
fi comis asupra locuitorilor acestor state; sa distruga
comertul nostru cu toate tarile lumii; sa ne impuna taxe
fara consimtamantul nostru; sa ne priveze in mai multe cazuri
sa beneficiem de procedura cu jurati; sa fim transportati
dincolo de mare pentru a fi judecati pentru pretinse delicte;
sa aboleasca intr-o provincie vecina sistemul liberal al
legilor engleze si sa stabileasca o guvernare arbitrara si
sa-i extinda limitele, astfel incat sa faca imediat din
aceasta provincie un exemplu si un instrument propriu
introducerii aceluiasi guvern absolut in aceste Colonii;
sa retraga Cartele drepturilor noastre, anuland legile
noastre cele mai pretioase si modificand in esenta lor
formele noastre de guvernamant; sa suspende propriile
noastre Corpuri Legislative si sa se declare el insusi
investit cu puterea de a face pentru noi legi in toate
cazurile.
El a abandonat guvernarea tarii noastre, declarandu-ne
in afara protectiei sale si pornind razboi contra noastra.
Ne-a jefuit marile, ne-a pustiit coastele, ne-a ars
orasele si i-a masacrat pe concetatenii nostri.
Chiar in acest moment, el transporta mari armate de mercenari
straini pentru a infaptui opera mortii, dezolarii si tiraniei
care a fost inceputa cu cazuri de cruzime si perfidie carora
cu greu le-am gasit exemple in secolele cele mai barbare si
care sunt cu totul nedemne pentru conducatorul unei natiuni
civilizate.
I-a obligat pe concetatenii nostri luati prizonieri pe mari
sa poarte armele impotriva tarii lor, sa devina calaii
fratilor si prietenilor lor, sau sa fie propriii lor calai.
EI a atatat printre noi insurectia interna si a cautat sa-i
atraga asupra locuitorilor frontierelor noastre pe indieni,
acesti salbatici fara mila, a caror maniera bine cunoscuta
de a se razboi este de a masacra totul, fara deosebire de
varsta, sex sau conditie.
Pe tot parcursul acestor oprimari, noi am facut petitii in
termenii cei mai umili; plangerile noastre repetate nu au
primit drept raspuns decat nedreptati repetate. Un print
al carui caracter este astfel marcat de actiuni care definesc
un tiran este nepotrivit sa guverneze un popor liber.
Nici noi nu am dovedit lipsa de consideratie fata de fratii
nostri englezi. Noi i-am avertizat, din cand in cand, asupra
tentativelor facute de Corpurile lor Legislative pentru a
extinde asupra noastra o jurisdictie nedreapta. Noi le-am
amintit imprejurarile emigrarii noastre si ale stabilirii
noastre in aceste tinuturi. Noi am facut apel la justitia
si la marinimia lor naturala si i-am conjurat, in numele
legaturilor unei origini comune, sa dezaprobe deposedari
neauto-rizate si ilegale de drepturi care ar intrerupe
inevitabil legatura si bunele noastre raporturi. Si ei au
fost surzi la vocea ratiunii si la consangvinitate. Noi
trebuie deci sa ne supunem necesitatii care dicteaza
separarea noastra si sa-i privim ca si pe restul umanitatii,
ca pe niste dusmani in razboaie si prieteni in timp de pace.
Prin  urmare,  noi,  reprezentantii  Statelor  Unite  ale
Americii, intruniti in Congresul General, luandu-1 ca martor
pe Judecatorul suprem al universului pentru dreptatea
intentiilor noastre, publicam si declaram solemn in numele
si prin autoritatea bunului popor al acestor Colonii, ca
aceste Colonii unite sunt si au dreptul de a fi state libere
si independente; ca ele sunt eliberate de orice supunere
fata de Coroana Marii Britanii; si ca orice legatura politica
intre ele si statul Marea Britanie este si trebuie sa fie
dizolvata in intregime, si ca, la fel ca statele libere si
independente, au deplina autoritate de a declara razboi, de
a incheia pace, de a contracta aliante, de a reglementa
comertul si de a face orice alte acte si lucruri pe care
statele independente au dreptul sa le faca.
Si in sprijinul acestei Declaratii, cu o puternica incredere
in Protectia Providentei Divine, ne punem in joc vietile,
averile si bunul nostru cel mai sacru, onoarea.
Cele 56 semnaturi ale Declaratiei sunt aranjate pe 6 coloane:
[Coloana 1] Georgia: Button Gwinnett, Lyman Hall, George 
Walton
[Coloana 2] North Carolina: William Hooper, Joseph Hewes,
John Penn; South Carolina: Edward Rutledge,
Thomas Heyward, Jr., Thomas Lynch, Jr., Arthur Middleton 
[Coloana 3] Massachusetts: John Hancock; Maryland:
Samuel Chase, William Paca, Thomas Stone, Charles Carroll 
of Carrollton; Virginia: George Wythe, Richard Henry Lee,
Thomas Jefferson, Benjamin Harrison, Thomas Nelson, Jr.,
Francis Lightfoot Lee, Carter Braxton 
[Coloana 4] Pennsylvania: Robert Morris, Benjamin Rush,
Benjamin Franklin, John Morton, George Clymer, James Smith,
George Taylor, James Wilson, George Ross; Delaware:
Caesar Rodney, George Read, Thomas McKean 
[Coloana 5] New York: William Floyd, Philip Livingston,
Francis Lewis, Lewis Morris; New Jersey: Richard Stockton,
John Witherspoon, Francis Hopkinson, John Hart, Abraham
Clark 
[Coloana 6] New Hampshire: Josiah Bartlett, William Whipple;
Massachusetts: Samuel Adams, John Adams, Robert Treat
Paine, Elbridge Gerry; Rhode Island: Stephen Hopkins,
William Ellery; Connecticut: Roger Sherman, Samuel
Huntington, William Williams, Oliver Wolcott;
New Hampshire: Matthew Thornton.